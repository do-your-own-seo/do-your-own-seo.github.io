---
layout: about
i18n-link: about
lang: uk
locale: ua
title: "Про &#10077;доморобне&#10078; SEO трьома мовами: для кого та задля чого"
keywords: "про блог"
description: "Це мультимовний Jekyll блог про Web-пошук і сучасний Web-простір. Створений заради інтересу з надією, що комусь це допоможе навести лад на сайті власноруч &#9874;. Завітайте: тут весело"
intro: "Привіт! Тут з’являтимуться думки про SEO, перевірені практикою. Маю зазначити, що у фокусі не буде тем, як от «вивести в Топ-10 за місяць». Ключові питання блогу  – здоров’я сайту та конкуренто&#173;спромож&#173;ність у Пошуку незалежно від апдейтів пошукових систем."
---
<div>
<p>Дозвольте представити вам мій невеличкий блог. Це статичний вебсайт з хостингом на GitHub Pages. Щоразу, як я створюю новий пост чи знаходжу прикру помилку, GitHub Actions звуть Jekyll, щоб той наново побудував сайт з репозиторія з вихідним кодом. Мені подобається Технічне SEO, Javascript і читати ваші коментарі під статтями. Я стримано ставлюся до jQuery, Bootstrap, Disqus, Facebook <del>і лінкбілдінгу</del>. Тому скрипти на сайті написані на чистому Javascript, а зворотній зв'язок забезпечує <a href="https://staticman.net/">Staticman</a> – геніальна система коментарів, яка не потребує сервера. 
</p>
<h1>Про що цей блог</h1>
<p>Коротко, цей блог про вебсайти й пошукові системи. Він не призначений для монетизації. То чому я його роблю?</p>
<p>Тому, що мені подобається Web, як ідея і як реалізація. Хочу бачити корисні, красиві, швидкі сайти, коли шукаю щось в мережі для себе або заради справи.</p>
<p>Тому, що SEO мене цікавить, і я докладаю зусиль, аби робити SEO мені також подобалось.
</p>
<p>Сподіваюся, всі погодяться: <b>S</b>earch <b>E</b>ngine <b>O</b>ptimization – давно не «Оптимізація <b>для</b> Пошукових Систем». Підсилені штучним інтелектом пошукові машини розуміють живу людську мову, розпізнають образи, вміють класифікувати, оцінювати й робити висновки. Зміни в програмному коді пошукача відбуваються ледь не щоденно, тому статистика результатів Пошуку та обумовлені нею рекомендації з оптимізації швидко (й непомітно!) застарівають.</p>
<p>Завдання сучасного SEO, як на мене, полягає в:</p>
<ol type="A">
  <li> Оптимізації сайту для... людей, браузерів і ботів;</li>
  <li> Аналізі принципів функціонування й розвитку пошукових систем.</li>
</ol>
<p ><span class="under"><strong>A) + B) =</strong></span> Подання веб-ресурсу в максимально «стравному» для пошуковика вигляді не на шкоду здоровому (людському) глузду.
</p>
<p>Інтелектуальну та здатну до самонавчання пошукову систему не змусиш поважати сайт, поки вона його не зрозуміє. Її не нагодуєш «густотою ключових фраз» і не напустиш в очі туману&#160;– принаймні, надовго. Так, деякий час її можна годувати хоч милом&#160;– аж до того моменту, поки вона випадково не спробує щось іще.</p>
</div>
<h2>Для кого</h2>
<p>Як будь-який інтернет-ресурс, цей блог зрадіє кожному читачеві. Однак SEO-публікації переважно будуть адресовані непрофесійній аудиторії, і ось чому.</p>
<p> Я знаю людей, що роблять значущі справи і/чи мають невеликий бізнес. Вони вміють доступно пояснити суть своєї роботи й хотіли б мати представництво в Інтернет – ширше, ніж стрічка новин Facebook. Зробити сайт можна різними способами, а от коли доходить до просування... Або з’ясовується, що сайт технічно непридатний до оптимізації, або укладена великою SEO компанією ціна виявляється заважкою для малого бізнесу.</p>
<p>Отже, цей блог для тих, <strong>хто розвиває сайт самостійно</strong> або ще тільки <strong>планує його створити</strong>.</p> 
<p>На жаль, не запропоную тут повний курс SEO з нуля: не маю покликання навчати й достатньої компетенції з низки питань. Що я можу – спробувати писати про щось цікаве для себе у такий спосіб, щоб це стало у пригоді іншим.</p>
<p class="txt-center"><strong class="green">Звернення до «неспеціалістів» в SEO</strong></p>
<p>Тобто до тих, хто окрім кімнати в комуналці (=акаунта соцмереж) хоче отримати власне просторе житло – свій сайт.</p>
<ol>
  <li><span>Не вважайте себе неспеціалістом, просто не згадуйте про це! Багато успішних seo-консультантів мають освіту, що аж ніяк не пов’язана з Інтернетом або маркетингом.</span></li>
  <li><span>Для розуміння роботи веб-пошуку зовсім не обов’язково розуміти будову пошукових систем.</span></li>
  <li><span>Нема потреби вивчати всі поняття, якими рясніють кейси з seo-просування. Важливіше зрозуміти принципи і подивитися на світ очима пошукових машин&#160;<i class="icon icon-wink"></i>.</span></li>
  <li><span>Скільки б ви не читали про SEO, вчитися доведеться з власних помилок. По-іншому не вийде.</span></li>
  <li><span>Замість вправ треба буде вдосконалювати сайт, підживлювати акаунт на Google Maps та будувати контакти онлайн, щоб на тематично близьких сайтах з’явилися посилання на ваш матеріал.</span></li>
  <li><span>Просування сайту потребуватиме зусиль. Але за ними не можна забувати й про технічну сторону SEO – оптимізацію коду та структури сайту.</span></li>
  <li><span>Якщо не готові «сеошити» вночі після роботи, краще знайти асистента, але перші кроки робити разом.</li>
</ol>
<h2>Яким ви сподіваєтесь бачити Інтернет за кілька років?</h2>
<p><span class="under">Майбутнє 1</span>. 99% пошукових запитів Google обслуговує самостійно, не спрямовуючи користувача на інші сайти. Не треба більше серфити в пошуках дозвілля: гугл-асистент поінформує, що вже час сходити в кіно і запропонує фільм, який обов’язково вам сподобається. Близьку до душі пральню вам також підберуть автоматично на базі типових маршрутів та історії оцінок локальних сервісів.
</p>
<p><span class="under">Майбутнє 2</span>. Інтернет – синонім права вибору, функціональне середовище для спілкування, навчання, роботи і бізнесу. Люди й організації створюють сайти, щоби розповісти про справу і надати аудиторії більше можливостей. Гугл індексує, ранжує, модифікує ранг – все заради того, щоб голос кожного було почуто.</p>
<p>Звісно, ці версії вже невідокремні й обидві стануть частиною нашого Завтра. Проте кожному під силу вплинути на результат і бодай трохи змінити пропорцію на користь свого варіанту. Спробуємо? І побачимо, як вийде.
</p>
<p class="txt-right"> Буду рада зустрічі на інших сторінках блогу!</p>
<p>P.S. Хоча це й персональний блог, посутні доповнення завжди доречні. Маєте ідеї – запропонуйте, будь ласка!</p>
