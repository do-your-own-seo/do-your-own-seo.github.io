---
layout: post
i18n-link: algo
locale: ua
lang: uk

date: 2019-10-07T22:19:00Z
last_modified_at: 2022-08-20T20:00:00Z

tags: [Google, PageRank, Links, SERP, SEO]
title: "Фактори ранжування в Google: що найголовніше для рейтингу?"
description: "Сірих технік SEO вже недостатньо: алгоритми Google ранжують сайти &#10112;&#10113;&#10114; не гірше за експертів. То що ж важливіше: контент, посилання чі інші фактори ранжування?"
keywords: "ранжування google"
schema: FAQPage

h1: "Як Google ранжує сайти й на які чинники можна вплинути?"
snippet_header: "Чинники ранжування в Google: що найважливіше й на що ми можемо вплинути"

snippet: 'На відміну від ситуації в SEO років 10 тому, платні посилання не мають магічної сили. Вони не виведуть сторінку в ТОП і можуть зашкодити ранжуванню. Google алгоритми суворіше оцінюють контент, і його патенти затверджують тенденцію.'

image: "how-do-google-algorithms-work.jpg"

---
<ul class="toc">
	<li><a href="{{ site.url }}{{ page.url }}#1">Вхідні посилання й довіра до сайту</a></li>
	<li><a href="{{ site.url }}{{ page.url }}#2">Поведінкові чинники ранжування</a></li>
	<li><a href="{{ site.url }}{{ page.url }}#3">Авторитет домену VS якість контенту</a></li>
	<li><a href="{{ site.url }}{{ page.url }}#4">Як до Топ-10 Google потрапляють неякісні сайти?</a></li>
</ul>
<div>
<p> {{ page.snippet }}</p>
<p class="txt-center"> 
<img src="/images/posts/{{ page.image }}" alt="Google algo" class="webfeedsFeaturedVisual" width="600" height="425"> </p>
<p>Боти щоденно сканують сайти й постачають системам машинного навчання величезні масиви даних для аналізу. Поглинаючи інформацію, штучний інтелект вдосконалюється, і результати його діяльності щораз більше нагадують висновки людини-експерта. Перед повномасштабним впровадженням, ключові поновлення алгоритмів <a href="https://www.google.com/intl/uk/search/howsearchworks/mission/users/">отримують оцінки</a> від найнятих Гуглом рейтерів, після чого програми коригують і знову піддають тестуванню.</p>
<p>Щоб бути в курсі <strong>Google Core Updates</strong> та відстежувати зміни на сторінці результатів пошуку, достатньо заглядати на <a href="https://developers.google.com/search/updates/ranking">цю сторінку</a>, де Google офіційно оголошує про зміни в алгоритмах ранжування.</p></div>
<div><h2 id="1">Вхідні посилання, надійність і авторитет сайту</h2>
<p>Кількість та якість <strong>вхідних посилань сторінки</strong> (зовнішніх і внутрішніх) + сукупний профіль сайту = чіткі сигнали вагомості сторінки для пошукових систем.</p>
<p>В Google за облік посилань відповідає алгоритм <strong>PageRank</strong>. З 2000 року PR-число вебсторінки можна було дізнатися просто у браузері, але потім цю можливість прибрали: оцінки провокували вебмайстрів на маніпуляції, що завдало значної шкоди чистоті Веб. Проте Google PageRank і досі живий: <a href="https://patents.google.com/patent/US9165040B1/en" rel="noopener" target="_blank">патент на нього</a> переоформлено у 2017, і діятиме він аж до 2027. Але нам не варто відтворювати розрахунки: PR – один з сотень складників рангу, й окремо від інших<span class="under"> він непридатний для</span> прогнозу позицій.</p>
<p>З доменом (адресою сайту) пов’язані ще такі поняття, як <strong>рівень довіри й авторитет</strong>: вони характеризують надійність і впливовість домену, а також глибину його зв’язків з іншими поважними ресурсами. На цих абстракціях ґрунтується низка цікавих фірмових метрик (DA, TF, TTF), однак ми їх пропустимо. Тому що Гугл, обраховуючи ранг, радше спиратиметься на власні моделі й методи.</p>
<p itemscope itemprop="mainEntity" itemtype="https://schema.org/Question">
<img loading="lazy" class="fullscreen-right" src="/images/posts/link-flow-link-equity-ua.jpg" alt="Потік посилань, накопичення ваги" width="270" height="255"> <span itemprop="name">Яку роль відіграють вага (link equity, капітал) і авторитет?</span> <span itemscope itemprop="acceptedAnswer" itemtype="https://schema.org/Answer"><span itemprop="text">Вони <strong>накопичуються і розподіляються</strong> <a href="{{site.url}}/vaga-storinky-formula-rozpodil-nofollow">за допомогою посилань</a>: що більш серйозні сайти посилаються на ресурс, тим вищий буде рівень довіри до нього пошукових систем. Зворотне правило теж діє: без припливу якісних посилань сайт матиме проблеми з довірою.</span></span>
</p>
<p><span class="under">Для новачків це означає, що</span> їхня головна сторінка нескоро переважить в Пошуку головні авторитетних конкурентів. Природних посилань на себе швидко не заробиш, а в інші навчені досвідом алгоритми не повірять.</p>
<p>Проте перший програш – ще не поразка, адже чинників ранжування більше!</p>
<p>Дебютанти можуть створювати контент під будь-які пошукові фрази, най попервах і низькочастотні. Якщо Гугл вважатиме, що сторінка допоможе <span class="under">запитувачу реалізувати намір, </span> вона точно посяде гідне місце.</p>
<p>Отже, уявімо, що наша сторінка з’явилася хоча б у Топ-12 результатів регіонального Google-пошуку. &nbsp;А далі…</p></div>
<div><h2 id="2">Поведінкові чинники ранжування (дії та реакція користувача)</h2>
<p>Далі набуває сили поведінковий фактор. Що б там в різні часи не казали гуглери, вплив &#171;неявного відгуку&#187; користувача на ранжування підтверджується емпірично, і частково пояснюється патентами. Думаю, поведінка юзера<span class="under"> на цільовій сторінці і в Пошуку </span>(до й після переходу на сайт) <strong>враховується машиною модифікації рангу</strong>.</p>
<p>З очевидного: дії відвідувача, що повернувся в Пошук, можуть сказати системі, чи справдилися його очікування щодо сайту і чи задоволений він результатами Google загалом. Визначає це, ймовірно, алгоритм <strong>RankBrain</strong>.</p>
<p>
<img loading="lazy" class="fl-left" src="/images/posts/user-response.jpg" alt="Алгоритми Google оцінять, чи задоволений користувач сайтом" width="300" height="90">Звичайно, він не читає думок, натомість аналізує контекст запиту та взаємодіяння юзера зі сторінкою результатів. Разом з відомими в SEO алгоритмами Панда, Пінгвін (антиспам) та Голуб (локальні результати), RankBrain спочатку став частиною комплексного пошукового алгоритму – Колібрі (Hummingbird). Але вже за рік, у 2016, почав обробляти більшість запитів й виділився в окрему сутність.</p>
<p>Ніхто не розголошуватиме перелік поведінчих чинників, що впливають на ранжування. Проте з патентів Google та інших джерел зрозуміло, що могли були впроваджені оцінки, засновані на:</p>
<ul>
	<li>порівнянні поведінки в Пошуку з типовою схемою, що зберігається в профілі користувача (швидкість 1-го кліка, частіше вибирані позиції тощо);</li>
	<li>врахуванні інтересу відвідувача до тематики (з історії пошуку й переглядів);</li>
	<li>статистиці кліків для кожного фрагменту сторінки Пошуку (% кліків, час очікування кліку і т.ін.);</li>
	<li>тривалості вивчання цільової сторінки і відсотку повернень з неї в Пошук.</li>
</ul>
<blockquote><b>Приклад до п.1</b>. Є два юзери: один зазвичай клікає на першу-другу позиції і тим задовольняється, а інший читає описи й обирає різні варіанти. Якщо юзер №2 зайде на сторінку-переможця і вже не повернеться до Пошуку, це<span class="under"> додасть їй більше значущості</span>, ніж якби те саме зробив менш вимогливий користувач. <div class="txt-right">Ґрунтується на тезах <a href="https://patents.google.com/patent/US8661029B1/" rel="noopener" target="_blank">патенту US8661029B1</a></div>
</blockquote>
<p>Тепер щодо сайту в цілому: кілька звітів на зразок <a href="https://www.semrush.com/ranking-factors/">цього</a> демонструють прямий зв’язок між рейтингом сайту і кількістю переглядів його сторінок, й обернений – між рейтингом та відсотком відмов. Результат очікуваний, проте він НЕ означає, що з кожної зв’язці є причина і наслідок.</p>
<p>В реальності факторів ранжування може бути більше. До речі, чи є в Гугла спосіб дізнатися про вчинки юзера поза сторінкою Пошуку? Теоретично – є: звіти власної аналітики, скрипти якої працюють на більшості сайтів, журнали Chrome браузера та/aбо розширень.</p>
<p><span class="under">Щодо скриптів Google Analytics:</span> я не вважаю, що наявність їх на сторінці або зібрана ними інформація впливає на ранг тієї сторінки. Однак важко було б повірити, що дані (у знеособленому виді) не використовуються для виявлення поведінкових закономірностей.</p>
<blockquote> Пам’ятаймо, що відвідувач взаємодіє не тільки з контентом, а і з інтерфейсом сайту: якщо щось пригальмовує, реакцію гостя спрогнозувати неважко. Гуглбот теж не любить чекати на завантаження ресурсів, тому: <strong>продуктивність сайту</strong> і його <strong>оптимізація для мобільних</strong> – необхідні умови виживання в мережі.
</blockquote>
<p>Підсумовуємо: ані «вага посилань», ані «сік посилань» суттєво не допоможуть сторінці, яка не здатна затримати відвідувача. З іншого боку, корисні матеріали можуть отримати невеличку фору і час від часу з’являтись в Пошуку на помітних позиціях.</p></div>

<div><h2 id="3">Що важливіше: авторитет домену чи якість вмісту сайту?</h2>
<p>Відповідь залежить від частотності запиту, конкуренції в ніші, локалі, наміру користувача та… хто знає від чого ще. Зрозуміло, всі хочуть бачити цифри. Тому я назву їх умовно, але з цим, щонайменше, можна сперечатися.</p>
<p class="txt-center"> 
<img loading="lazy" src="/images/posts/domain-authority-or-page-content-what-weighs-more.jpg" alt="Що важливіше для ранжування: авторитет сторінки чи якісний контент?" width="660" height="440"> </p>
<p>Для <b>висококонкурентних комерційних</b> запитів («купити смартфон», «seo оптимізація») співвідношення таке:</p>
<ul>
	<li><b>30%</b>&nbsp; успіху забезпечує авторитет домену;</li>
	<li><b>20%</b> – посилання сторінки та текст якорів;</li>
	<li><b>20%</b> – релевантність вмісту, мікророзмітка, географічна близькість компанії до юзера;</li>
	<li><b>20%</b> – HTTPS, швидкість і зручність сайту, в т.ч. на мобільних;</li>
	<li><b>10%</b> – явна та неявна оцінка від користувача (явна – письмовий відгук, згадка про бренд на форумі; неявна – взаємодіяння з ресурсом і поведінка в Пошуку).</li>
</ul>
<blockquote>Чому на якість самого сайту відведено лише 20%? Тому що компанії з продажу консалт-послуг чи ґаджетів за цим показником мало відрізняються. Але в інших онлайн-нішах відсоток може бути більшим.</blockquote>
<blockquote>Схвалення від користувача теж не головне: відвідувача треба спершу привести з Пошуку, що через конкуренцію непросто. Аудиторія, що прийде напряму або за посиланням, навряд чи вплине на результат.</blockquote>
<p>Натомість коли йдеться <b>про запити з довгим хвостом</b> («виховати цуценя чемним собакою», «щось оригінальне виразистого такого кольору», сторінка<span class="under"> без жодного зовнішнього посилання </span>може піднятися до Топ-3 завдяки тематичному влучанню &#171;в яблучко&#187; Додаткових умов дві: щоби домен не був новим і в його профілі знайшлося хоч щось вартісне. Тоді й №1 досяжний, якщо не пошкодуєте часу на роботу з ключовими словами, додасте кунштиків і почекаєте пару місяців, поки результат стабілізується.
</p>
<p>В профілі домену… порожньо? Тоді на додачу до основного можна «виховати ведмедя» чи «зібрати смартфон з калькулятора та кишенькового дзеркальця», аби лише воно вкладалося в тематику. Коли сайт виросте з пісочниці, до якої пошукові алгоритми трохи упереджені, буде легше опановувати й поширені інформаційні запити.</p>
<p>Ще з обнадійливого. Картки продуктів інтернет-магазину реально вивести в <span class="under">Топ без зовнішніх посилань</span> і попри авторитет конкурентів, якщо:
<img loading="lazy" class="fl-right restrict vw40" src="/images/posts/inStock-ua.jpg" alt="Для ранжування продуктів необхідна розмітка Schema.org з ціною і наявністю товару" width="130" height="130"></p>
<ol>
	<li><span>Опис не повністю скопійований у виробника і містить важливу для клієнта інформацію: фото/відео, порівняння, особливості, умови гарантії тощо.</span></li>
	<li><span>Товар є у продажу за фіксованою ціною, і на його сторінці впроваджено розмітку Product з&nbsp;Offer відповідно до Schema.org.</span></li>
	<li><span>Є відгуки від користувачів. Якщо нема, варто стимулювати покупця оцінити товар, але це не критично, коли не йдеться про мейкап і ґаджети.</span></li>
	<li><span>Сторінки продуктів оптимально перелінковані між собою і доступні з категорії за 1-2 кліки (ботам – також).</span></li>
	<li><span>Магазин давно працює онлайн і з зовнішніх відгуків зрозуміло, що він не фіктивний і дійсно-таки продає.</span></li>
</ol>
<p>Найскладніше у ранжуванні доводиться <strong>сторінкам-хабам</strong>, як от товарні категорії чи homepage блогу. Самі вони <span class="under">не здатні задовольнити потребу користувача</span>, їхня місія – спрямувати на відповідну сторінку. Без <strong>зовнішніх посилань</strong> та підтримки <strong>авторитетного домену</strong> вони швидко розтратять капітал і будуть неспроможні втримувати позиції.</p>
<h3>Про якість контенту</h3>
<p>Добре. Ви вірите у власні сили й вирішили підкорювати Олімп якістю контенту. Підтримую. Втім, є нюанси. Щоб попередити  розбіжності з Google щодо якості, не зашкодить переглянути <a rel="noopener" target="_blank" href="https://static.googleusercontent.com/media/guidelines.raterhub.com/en//searchqualityevaluatorguidelines.pdf">методичку для оцінювачів</a> (en), <a href="https://webmasters.googleblog.com/2019/08/core-updates.html">статтю Гугл про апдейти</a> (en) або <a href="{{site.url}}/E-A-T-pryntsypy-v-pytanniax">переклад її ключового</a> фрагмента. В ньому в формі питань до себе викладено основи E-A-T концепції.</p>
<p>
<img loading="lazy" class="fl-left restrict vw40" src="/images/posts/content-quality-is-crucial_ua.jpg" alt="Ілюстрація тези про вирішальне значення вмісту сайту" width="190" height="195"> Про E-A-T десятьма словами: написати – замало, автор мав би наперед уславитися як експерт з тематики. В першу чергу це стосується сайтів, що діють за принципом YMYL&thinsp;– &#171;гаманець або життя&#187;.</p>
<p>Легко впізнати серед них інтернет-ресурси, що продають медичні послуги: їм слід знати, що після медапдейту 08.2018&thinsp; <strong>компетентність автора</strong> контенту стала головним чинником ранжування. Статті про здоров’я, не підкріплені авторитетом автора чи рецензента, прогрАють позиції фаховим публікаціям.</p>
<p>Це й зрозуміло: пошукова машина не має кваліфікації для перевірки правдивості нової інформації. Щоб не підвести людей на лихо, Google<span class="under"> вивіряє відомості про автора з </span>метою підтвердити наявність професійного досвіду. Втім, <strong>достовірність і точність</strong> інформації все ж важливі. В усякому разі пошуковик зіставить повідомлення з фактами своєї бази знань: якщо невідповідностей буде багато, і пояснень цьому не знайдеться, якість контенту буде визнана сумнівною.</p>
<p>Мабуть, читач помітив, що серед показників якості вмісту не згадано <i>відсоток унікальності</i>&thinsp; й <i>густоту ключових слів</i>&thinsp; (широко відому як <i>щільність ключових слів</i>&thinsp;). — Так, про них варто було б забути багато років тому. Якщо сторінка містить плагіат або спам, автору це відомо. В інших випадках не варто згущувати ключові слова чи підтягувати унікальність всупереч здоровому глузду. Краще перевірити, чи все найважливіше сказано.</p>
</div>
<div itemscope itemprop="mainEntity" itemtype="https://schema.org/Question"><h2 id="4" itemprop="name">Чому в Топ-10 трапляються сайти невисокої проби</h2>
<p>Якщо пошукові системи об’єктивні, як до результатів пошуку потрапляють заштатні ресурси, і за якими правилами з ними можна змагатись за місце в десятці?</p>

<img loading="lazy" class="fl-right restrict vw40" src="/images/posts/low-quality-results-1.jpg" alt="Результати Google пошуку не завжди досконалі" width="170" height="290">

<img loading="lazy" class="fl-left restrict vw40" src="/images/posts/low-quality-results-2.jpg" alt="Людина в розпачі" width="210" height="290">
<p class="txt-left" itemscope itemprop="acceptedAnswer" itemtype="https://schema.org/Answer"><span itemprop="text">Результати пошуку Google бувають недосконалими, якщо системі не вдалося <b>звести новий запит</b> до більш поширеного або вона просто не має <b>достатньо об’єктивних даних</b> для навчання. Можливо, тематика невиразно представлена ​​в Інеті, або в галузі панує бажання миттєво заробити, що провокує просідання стандартів.</span> І&nbsp;хоч окремі сайти можуть пропонувати корисні матеріали, не факт, що вони будуть показані на перших позиціях.</p>
<p>Несправедливо, однак закономірно. Штучний Інтелект ще не напрацював інтуїцію, яка підказала б йому, де добре, а де погане. І діє за якимсь безідейним планом B, уразливим до маніпуляцій.</p>
<p>Ось рецепт, який і досі допомагає декому обмахорити пошукові алгоритми. Застосовний до нечастих, і тому незрозумілих системі запитів.</p>
<ol><li><span>Створити акуратну непоказну сторінку.</span></li>
<li><span>Добрати заголовки кількох рівнів, які б нормально сприймалися людиною.</span></li>
<li><span>Нафарширувати розділи фрагментами релевантного контенту, що містять споріднені й уточнювальні фрази.</span></li>
<li><span>Тексту хай буде більше, хоча б на три екрани ПК.</span></li>
</ol>
<p>Формально текст відповідний до запиту, і легковірний юзер буде скролити, прагнучи врозуміти, як та маячня має вирішити його проблему. Вийде чи ні, але часу на сторінці буде проведено достатньо.</p> 
<p>Років 5-10 тому ще можна було запроторити оптимізований псевдотекст у підвал сайту, але потім алгоритми порозумнішали й припинили цінити те, що складно побачити.</p>
<p>То задля чого люди займаються шахрайством? Щоб заробити рекламою або – найчастіше – спрямувати трафік на інший сайт. Класичні дорвеї, які переспрямовують одразу, майже віджили своє, але поодинокі екземпляри ще можна зустріти:</p>
<p class="txt-center">
<img loading="lazy" src="/images/posts/doorway.jpg" alt="Сніпет дорвею" title="Сніпет дорвею" width="612" height="109"></p>
<p>Зрештою, шкоди від цього немає, адже перспективи ранжування дорвеїв незмінно прямують до нуля.</p>
<p>Добре те, що <strong>гуглботи вже вивчили JavaScript</strong> і зазвичай передбачають редирект (програмну підміну URL). Тому тепер шахраї прагнуть замаскувати переспрямування під добровільний вибір юзера, щось на кшталт:</p>
<p class="txt-center">
<img loading="lazy" src="/images/posts/open-app-ua.jpg" alt="Дуже підозрілий додаток" title="Стій! Не можна!" width="530" height="73"></p>
<p>Зрозуміло, краще втриматися і нічого на підозрілих сайтах не натискати. Та й взагалі краще не заходити, бо можна випадково клікнути прозоре посилання або дочекатися проґавленого ботами редиректу.</p>
<p><b class="question"></b> Нащо потрібні ті виверти з заміною адрес? Чи не можна мати на сайті 2 версії сторінки: ботам показувати текст, вартий місця в Топ-10 Пошуку, а людей, що прибуватимуть звідти, зустрічати вже за столом казино <b class="question"></b></p>
<p>Можна, але про <strong>маскування вмісту</strong> (клоакінг) все одно стане відомо, хоча б завдяки можливості <a href="https://www.google.com/webmasters/tools/spamreportform?hl=uk">поскаржитися</a> на несовісні сайти. <strong>Санкцій від Google</strong> порушнику не уникнути (адже голосування з цього приводу навряд чи призначать:). З іншого боку, коли клоакінг використовують суто для вщеплення ключових фраз, відвідувач навряд чи це помітить і навряд чи поскаржиться.</p>
<div itemscope itemprop="mainEntity" itemtype="https://schema.org/Question">
<blockquote>Update: <span itemprop="name">На що здатний BERT – новий алгоритм Google?</span></blockquote> 
<p itemscope itemprop="acceptedAnswer" itemtype="https://schema.org/Answer"><span itemprop="text">З впровадженням <strong>алгоритму BERT</strong> в жовтні 2021 Google почав краще розуміти фрази. Коли Берт запрацює на повну силу всіма мовами, можна буде питати в Гугла по-людськи, не упорядковуючи слова за спаданням значущості: &#171;товар колір купити недорого регіон&#187;. До того ж система обіцяє уважніше ставитися до прийменників, заперечних часток і таке інше.</span> Нарешті: 9&nbsp;грудня 2019 BERT <span class="red">заговорив українською</span>!</p></div>
<h3>Висновки (оптимістичні)</h3>
<p>Машини, як і люди, не завжди справедливі. Однак за кожне синє посилання Google ручиться репутацією, тому цілком щиро прагне забезпечити якість результату. З часом алгоритми виправляться і навчаться відсівати зерно від полови, а поки не завадить трохи їм допомогти: запропонувати зразки контенту для дослідження <i class="icon icon-wink"></i>.</p>
<p>Найголовніше, аби матеріал було вчасно проіндексовано, а вже належну ціну най йому буде складено й потім. Сторінка матиме більше шансів привернути відвідувача, якщо для неї вдасться сформувати <a href="{{site.url}}/yak-rozshyryty-snipet-saitu-v-poshuku">розширений сніпет</a> – фрагмент з описом на сторінці Пошуку. </p>
<p>Коли користувач обере ваш сайт серед 10 інших, завітає й залишиться надовго, пошуковик швидше збагне, що ви пропонуєте щось змістовне.</p></div>