---
layout: post
i18n-link: E-A-T
locale: ua
lang: uk
title: "E-A-T концепція: значущість контенту в розумінні Google"

date: 2019-09-23T18:14:01Z
last_modified_at: 2019-10-10T20:00:00Z

description: "Переклад розділу статті &#171;Що вебмайстру слід знати про ключові оновлення Google&#187; з webmasters.googleblog.com (1 серп 2019). Не підрядний, з коментарями."

keywords: "google E-A-T, якість контенту"
tags: [E-A-T, Google, SEO]

h1: "E-A-T, або Які сайти Google не сприйме серйозно"

snippet: "Кожен, кого вперто ігнорує Гугл, має поставити собі низку запитань. Відповідати бажано відверто, ще й попередньо поціка&#173;витися, на якому тлі пошуковик має розгле&#173;діти й виокремити конкретну сторінку."

---
<ul class="toc txt-right">
  <li><a href="#fin">Тим, хто може занепасти духом, читаючи&nbsp;це</a></li>
</ul>
<div>
<p> {{ page.snippet }}</p>
<p>
  Далі – переклад фрагмента <a href="https://webmasters.googleblog.com/2019/08/core-updates.html" rel="noopener">статті</a> про сутність концепції E-A-T з блогу Google для вебмайстрів  від 01.08.2019.</p>
<p class="txt-center"><strong>E-A-T &nbsp;=&nbsp; Expertise &ndash; Authoritativeness &ndash; Trustworthiness</strong></p>
<p class="txt-center"><strong>Компетентність &ndash; Авторитетність &ndash; Надійність</strong></p>
<p>До оригіналу корисно звернутися хоча б за рекомендаціями щодо подальшого читання. Однак натяків щодо програмної реалізації моделі там шукати марно: техніка роботи Пошуку має залишатися за кадром.</p>
</div>
<h2>Про якість контенту</h2>
<ul>
  <li>Чи містить стаття <span class="under">оригінальну інформа&#173;цію</span>, звіт або дослідження?</li>
  <li>Чи достатньо повно <span class="under">розкрито тему, чи всі аспекти</span> розглянуто?</li>
  <li>Чи містить робота аналітичні або фактичні <span class="under">дані, які не є очевидними?</span></li>
  <li>Якщо контент спирається на опубліко&#173;вані матеріали, <span class="under">чи становить він додаткову цінність</span>, чи просто переінакшує джерела?</li>
  <li>Чи не намагається заголовок шокувати читача або привернути увагу викривленою інформацією?
  </li>
  <li>Чи зрозуміло з назви статті, про що йтиметься далі?</li>
  <li>Ви б поділилися таким контентом з друзями, зберегли б його як закладку в браузері?</li>
  <li>Чи припускаєте ви, що на цей матеріал посилатимуться друковані видання, книги, енциклопедії?</li>
</ul>
<h2>Про компетентність видавця</h2>
<ul>
  <li><span class="under">Чи вартий довіри вміст сторінки</span>: чи вказано першоджерела, чи підкріплено свідоцтвами фактичний матеріал, чи дійсне посилання на сторінку автора або редакційний розділ «Про нас»?</li>
  <li>Якщо продовжити вивчати сайт, чи підтвердиться враження про те, <span class="under">що ресурс є авторитетом</span> в тематиці?</li>
  <li>Чи справді <span class="under">автора статті можна вважати експертом</span>: що саме доводить його знання?</li>
  <li>Чи не містить контент тверджень, які легко спростувати?</li>
  <li>Ви б змогли покластися на цю інформацію в питаннях, пов’язаних з життям або фінансами?</li>
</ul>
<h2>Виклад та подання контенту</h2>
<ul>
  <li>Чи трапляються в тексті граматичні або стилістичні помилки?</li>
  <li>Чи ретельно оформлені сторінки, чи більше скидаються на скомпоновані похапцем?</li>
  <li>Вам не здається, що той контент є предметом «масового виробництва»? Можливо, його передано на аутсорсинг окремим (чисельним) авторам, або він розповсюджується цілою мережею сайтів, через що окремі сторінки просто губляться серед інших подібних?</li>
  <li>Чи на забагато на сайті реклами: може, вона заважає користувачеві отримати те, за чим він прийшов?</li>
  <li>Чи коректно вміст сторінки <span class="under">виглядає на екрані мобільного пристрою</span>?</li>
</ul>
<h2>Порівняльні питання</h2>
<ul>
  <li>В контексті інших сторінок, що присутні серед результатів Пошуку за титульним запитом, ця конкретна справді становить беззаперечну цінність?</li>
  <li>Сторінку дійсно створено для задоволення потреб користувачів, чи просто хтось розраховує, що її вміст буде високо оцінений Пошуковими Системами?</li>
</ul>
<p>&gt;&gt; Переклад завершено. Більше пояснень від Google &ndash; у <a href="https://static.googleusercontent.com/media/guidelines.raterhub.com/en//searchqualityevaluatorguidelines.pdf" rel="noopener" target="_blank">методичці з оцінки якості</a>&nbsp;(en), починаючи зі с.18. &lt;&lt;</p>
<h2 id="fin">Для тих, хто прочитав і занепав духом</h2>
<p>Годі занепадати! Зовсім не в кожній царині публікації мають бути гідними згадки в друкованих енциклопедіях! Комерція й індустрія розваг переживуть і без цього, не кажучи вже про домашнє фільмування котиків.</p>
<p>Зазвичай Google розрізняє <b>якісний
контент</b> і <b>контент корисний</b>: в реальному житті це не завжди те саме. І порядок їхньої появи серед результатів веб-пошуку буде залежати від того, як саме Гугл витлумачить потреби й наміри конкретного користувача (більше про <a href="{{site.url}}/yak-pratsiuiut-alhorytmy-google">фактори ранжування є тут</a>).</p>
<p>Приклади корисних, проте не надто оригі&#173;нальних ресурсів – автоматично перекла&#173;дені копії популярних сервісів Питань-та-Відпові&#173;дей: наприклад, <i>stackoverflow.com &xrarr; qaru.site.</i></p>
<p class="txt-center">
<img loading="lazy"  src="/images/posts/qaru-first-position-ua.jpg" alt="Неважко зрозуміти, що той контент не є якісним: він перекладений автоматично"></p>
<p>Qaru-сайт становить надзвичайну цінність для не звиклих читати англійською девелоперів (явище більш рідкісне, ніж сферичний кінь у вакуумі). Втім, переклад може бути показаний на помітних позиціях навіть тоді, коли запит складається з термінів латинкою, а <i>en</i>&thinsp; додано до пріоритетних мов у налаштуваннях браузера. Ба Гугл знає, чого ми в тутешніх широтах НАСПРАВДІ хочемо :D.</p>